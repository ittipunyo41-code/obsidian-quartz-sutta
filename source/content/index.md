**การทำตัวรูป/วิธีที่ให้สำเร็จตัวรูป**  
การทำตัวรูป เพื่อให้สำเร็จรูปตามอุทาหรณ์ที่ตั้งไว้ วิธีการที่ใช้ก็มีหลากหลายวิธีด้วยกัน บางรูปใช้วิธี  
เดียว บางรูปก็ทำได้หลายวิธี และในการทำตัวรูปแต่ละตัวนั้น ต้องอาศัยวิธีการที่แตกต่างกันไป พอสรุปได้ดังนี้  

==๑. ใช้สูตรโดยตรง== เช่น เพราะสระหลัง แปลงนิคหิตเป็น มฺ และ ทฺ ใช้สูตรว่า “มทา สเร” เช่น  
“ตมหํ” มาจาก “ตํ + อหํ”, “เอตทโวจ” มาจาก “เอตํ +อโวจ” เป็นต้น  

==๒. ใช้วิธีการแบ่งสูตร== เรียกว่า “โยควิภาคะ” เช่น สูตรว่า “มทา สเร” ด้วยสูตรโดยตรง นิมิตเป็นเพราะ  
สระหลัง เมื่อแบ่งสูตรว่า “มทา” ตัดคำว่า “สเร” ทิ้งไป นิมิตก็ไม่จำกัดอยู่เฉพาะสระแล้ว ฉะนั้น เพราะพยัญชนะหลังก็สามารถแปลงนิคหิต เป็น มฺ ได้ เช่น “พุทฺธมฺ สรณมฺ คจฺฉามิ” มาจาก “พุทฺธำ สรณำ คจฺฉามิ”  

==๓. ใช้ จศัพท์==, วาศัพท์, ตุศัพท์, หรือ อนฺตศัพท์ เป็นต้น เช่น จศัพท์ในสูตรว่า “โท ธสฺส จ” สามารถแปลง ธ เป็น ห ได้ เช่น “สาหุ ทสฺสนํ” มาจาก “สาธุ ทสฺสนํ”, วาศัพท์ในสูตรว่า “วคฺคนฺตำ วา วคฺเค” สามารถแปลงนิคหิต  
เป็น ลฺ ได้ เช่น “ปุลฺลิงฺคํ” มาจาก “ปุม + ลิงฺคํ”, ตุศัพท์ในสูตรว่า “พฺรหฺมโต ตุ สฺมึ นิ” สามารถแปลง สฺมึวิภัตติ เป็น นิ ได้ แม้หลังจากกมฺมศัพท์ จมฺมศัพท์ และมุทฺธศัพท์ เป็นต้น เช่น “กมฺมนิ” มาจาก “กมฺม +สฺมึ”,  
“จมฺมนิ” มาจาก “จมฺม + สฺมึ” และ “มุทฺธนิ” มาจาก “มุทฺธ + สฺมึ” เป็นต้น, อนฺตศัพท์ในสูตรว่า “ปุมนฺตสฺสา สิมฺหิ” เพราะ สิวิภัตติ สามารถแปลงที่สุดของ มฆวศัพท์ และยุวศัพท์ เป็นต้น พร้อมกับสิวิภัตติเป็น อา ได้ เช่น “มฆวา” มาจาก “มฆว + สิ” เป็นต้น

==๔. ใช้วิธีที่แสดงนัยในสูตร== เช่น ภาวนิเทศ, แสดงรูปพหุวจนะ เช่น “กาสตฺต” ภาวนิเทศในสูตรว่า  
“กรสฺส กาสตฺตมชฺชตนิมฺหิ” ลง สฺอาคม เช่น “อคมาสิ” มาจาก “อ+คมุ+สฺ+อี”, ด้วยการแสดงเป็นพหุวจนะว่า “มหตํ”ในสูตรว่า “มหตํ มหา ตุลฺยาธิกรเณ ปเท” สามารถแปลง มหนฺตศัพท์ เป็น มห ได้ เช่น  
“มหพฺภยํ”มาจาก “มหนฺต+ภย” เป็นต้น  

==๕. ใช้นิปาตนะ วิธีการทำตัวรูปโดยใช้รูปสำเร็จที่มีปรากฏอยู่ในสูตร== เช่น แปลง อิม เป็น อิ ด้วย อินิปาตนะ  
